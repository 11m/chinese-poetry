[
  {
    "author": "徐積",
    "paragraphs": [
      "君看淮上翁雖老，胸中意氣從來好。",
      "白日吟到夜，夜後吟到曉。",
      "門前是雙柳，樹上無棲鳥。",
      "西邊是人家，人家兒夜啼。",
      "四更五更後，往往催鳴鷄。",
      "東邊是空庭，空庭清風多。",
      "吟聲上河漢，河漢生銀波。",
      "移聲入明月，桂樹無停柯。",
      "蟾蜍不得睡，狡兔將奈何。",
      "清風却下來，直入淮之水。",
      "不知淮東西，波浪如何止。",
      "清風清風不復住，復住射陽湖上路。",
      "寧知烈士怨曹袁，義鬼哀哀冤來訴。",
      "此聲未可□臧洪，不須更往吳江去。",
      "吳江心中有冤血，寃聲吼兮寃氣結。",
      "奈何乎湘江亦有獨醒夫，醒時何故沈其軀。",
      "當時魚腹今在無，此聲莫過洞庭湖。"
    ],
    "strains": [
      "平○平仄平平仄，平○仄仄○平仄。",
      "仄仄○仄仄，仄仄○仄仄。",
      "平平仄平仄，仄仄平平仄。",
      "平平仄平平，平平平仄平。",
      "仄○仄○仄，仄仄平平平。",
      "平平仄○○，○○平平平。",
      "○平仄平仄，平仄平平平。",
      "平平仄平仄，仄仄平平平。",
      "平平仄仄仄，仄仄○仄平。",
      "平平仄仄平，仄仄平平仄。",
      "仄平平平平，平○○平仄。",
      "平平平平仄仄仄，仄仄仄平平仄仄。",
      "平平仄仄仄平平，仄仄平平平平仄。",
      "仄平仄仄？平平，仄平○仄平平仄。",
      "平平平○仄平仄，平平仄平平仄仄。",
      "仄平平平平仄仄仄仄平，仄平平仄○○平。",
      "○平平仄平仄平，仄平仄○仄○平。"
    ],
    "tags": [
      "洞庭湖"
    ],
    "title": "和馬秀才",
    "id": "f664dd97-f4fb-429a-a855-e0335b27c6c9",
    "error_type": [
      "内容豆腐块->此聲未可□臧洪，不須更往吳江去。"
    ]
  }
]