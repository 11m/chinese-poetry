[
  {
    "author": "釋寶曇",
    "paragraphs": [
      "平生黄太史，翰墨四海知。",
      "風流過脩竹，自棄或若遺。",
      "豈伊歲寒質，似我槃礴時。",
      "此君不解語，風雨扶持之。",
      "夜窗或蕩撼，燈火皆疑危。",
      "龍去恐□□，呻吟欲勤追。",
      "摩挲古屋壁，想像還依稀。",
      "憐公讀書瘦，愛竹何緣肥。",
      "飲盡三斗墨，半梢或相宜。",
      "爭如鴟夷子，一舸容西施。",
      "歲晚意浩蕩，江湖相倚毗。",
      "雲幢與煙節，異致仍同歸。",
      "多應黑瘦語，絕倒黄初詩。",
      "君家百斛力，不解增雙眉。",
      "榮枯各本色，王林亦神馳。",
      "我欲學揮掃，一年以爲期。",
      "胸中富千畝，二鳳當來儀。",
      "簫韶久不作，此恨常依依。",
      "會須歸故國，夜夢而晝思。",
      "庭空月欲落，斯文還在茲。"
    ],
    "strains": [
      "平平平仄仄，仄仄仄仄平。",
      "平平○平仄，仄仄仄仄○。",
      "仄平仄平仄，仄仄平仄平。",
      "仄平仄仄仄，平仄平平平。",
      "仄平仄仄仄，平仄平平平。",
      "平仄仄？？，平○仄平平。",
      "平平仄仄仄，仄仄平平平。",
      "平平仄平仄，仄仄平○平。",
      "仄仄○仄仄，仄平仄○平。",
      "平○平平仄，仄仄平平仄。",
      "仄仄仄仄仄，平平○仄平。",
      "平仄仄平仄，仄仄平平平。",
      "平○仄仄仄，仄仄平平平。",
      "平平仄仄仄，仄仄平平平。",
      "平平仄仄仄，○平仄平平。",
      "仄仄仄平仄，仄平仄平○。",
      "平○仄平仄，仄仄○平平。",
      "平平仄仄仄，仄仄平平平。",
      "仄平平仄仄，仄仄平仄○。",
      "○○仄仄仄，平平平仄平。"
    ],
    "title": "和山谷賦黄迪墨竹韵",
    "id": "9d5980a4-2eec-4d0d-a8e7-80a0af583a75",
    "error_type": [
      "内容豆腐块->龍去恐□□，呻吟欲勤追。"
    ]
  }
]