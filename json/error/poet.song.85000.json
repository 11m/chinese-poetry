[
  {
    "author": "孫覿",
    "paragraphs": [
      "亡弓墮甑一時空，夢斷南柯午枕中。",
      "便有樽罍追北海，更無塵土汙西風。",
      "驅牛懶臥山中相，失馬來看塞上翁。",
      "從此卜鄰成二老，雞豚社酒與君同。"
    ],
    "strains": [
      "平平仄仄仄平平，仄仄平平仄仄平。",
      "仄仄平平平仄仄，平平平仄仄平平。",
      "平平仄仄平平仄，仄仄平平仄仄平。",
      "仄仄仄平平仄仄，平平仄仄仄平平。"
    ],
    "title": "余大觀中偕何襲明登仕同爲太學諸生别後二十六年余□南遷道清江襲明逆余於新淦之洲上蒼顔白髪大略相似感嘆之餘飲酒賦詩以爲笑樂襲明筆力雄贍操紙立就凡六七反必用前韻余繼和者十二篇云  其一",
    "id": "aeefd6da-d088-45e1-a9d4-4170e95867a2",
    "error_type": [
      "标题豆腐块"
    ]
  },
  {
    "author": "孫覿",
    "paragraphs": [
      "龍媒去盡馬羣空，一曲陽春在郢中。",
      "浩浩百川齊赴海，蓬蓬萬竅總號風。",
      "誰憐楚國沈湘客，獨有商山避世翁。",
      "閭里應容投緩急，風波千里一舟同。"
    ],
    "strains": [
      "平平仄仄仄平平，仄仄平平仄仄平。",
      "仄仄仄平平仄仄，平平仄仄仄平平。",
      "平平仄仄平平仄，仄仄平平仄仄平。",
      "平仄平平平仄仄，平平平仄仄平平。"
    ],
    "title": "余大觀中偕何襲明登仕同爲太學諸生别後二十六年余□南遷道清江襲明逆余於新淦之洲上蒼顔白髪大略相似感嘆之餘飲酒賦詩以爲笑樂襲明筆力雄贍操紙立就凡六七反必用前韻余繼和者十二篇云  其二",
    "id": "e8d53cb9-22aa-4d33-a279-b6118f1d2d3b",
    "error_type": [
      "标题豆腐块"
    ]
  }
]