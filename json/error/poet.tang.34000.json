[
  {
    "author": "陸龜蒙",
    "paragraphs": [
      "昔臥嵩高雲，雲窗正寒夕。",
      "披裘忽生夢，似到空王宅。",
      "峨天一峰立，欄楯橫半壁。",
      "級倚綠巔差，關臨赤霄闢。",
      "捫虛陟孤峭，不翅千餘尺。",
      "疊掌望罘罳，分明袒肩釋。",
      "凌香稽首罷，嘹嘵□□□。",
      "高戶乘北風，聲號大波白。",
      "光中目難送，定驗方可覿。",
      "樹細鴻濛煙，島疎零落碧。",
      "須臾羣籟入，空水相噴激。",
      "積浪亞寒堆，呀如鬬危石。",
      "跳音簇鞞鼓，濺沫交矛戟。",
      "鳥疾帆亦奔，紛紛助勁敵。",
      "思非水靈怒，即是飢龍擘。",
      "怯懾不敢前，荷襟汗霑霢。",
      "迴經定僧處，泉木光相射。",
      "巖磴雲族栖，柖柯露華適。",
      "逍遙得真趨，邐迤尋常跡。",
      "山腹貯孤亭，嵐根四垂帟。",
      "誰題雪月句，乃是曹劉格。",
      "閬闕一枝瓊，邊樓數聲笛。",
      "吟高矍然起，若自蒼旻擲。",
      "短燭墮餘花，圓蟾挂斜魄。",
      "自從神錫境，無處不登陟。",
      "忽上南徐山，心期豁而獲。",
      "豈伊煩惱骨，合到清涼域。",
      "暗得胡蝶身，幽期盡相識。",
      "奈何有名氏，未列金閨籍。",
      "翻慙丱頂童，得奉真如策。",
      "雲濤觸風望，毫管和煙搦。",
      "聊記夢中遊，留之問禪客。"
    ],
    "strains": [
      "仄仄平平平，平平○平仄。",
      "平平仄平仄，仄仄○○仄。",
      "平平仄平仄，平仄○仄仄。",
      "仄仄仄平平，平○仄平仄。",
      "平平仄平仄，仄仄平平仄。",
      "仄仄仄平平，○平仄平仄。",
      "平平平仄仄，○平？？？。",
      "平仄○仄平，平○仄平仄。",
      "平○仄○仄，仄仄平仄仄。",
      "仄仄平平平，仄○平仄仄。",
      "平平平仄仄，○仄○○仄。",
      "仄○仄平平，平○仄平仄。",
      "平平仄仄仄，仄仄平平仄。",
      "仄仄○仄平，平平仄仄仄。",
      "○平仄平仄，仄仄平平仄。",
      "仄仄仄仄平，○平仄平仄。",
      "平平仄平仄，平仄平○仄。",
      "平仄平仄平，？平仄平仄。",
      "平平仄平平，仄平平平仄。",
      "平仄仄平平，平平仄平仄。",
      "平○仄仄仄，仄仄平平仄。",
      "仄仄仄平平，平平仄平仄。",
      "○平仄平仄，仄仄○平仄。",
      "仄仄○平平，平平仄平仄。",
      "仄○平仄仄，平仄仄平仄。",
      "仄仄平平平，平○仄平仄。",
      "仄平平仄仄，仄仄平平仄。",
      "仄仄平仄平，平○仄○仄。",
      "仄平仄平仄，仄仄平平仄。",
      "平平仄仄平，仄仄平○仄。",
      "平平仄平仄，○仄○平仄。",
      "平仄仄○平，○平仄○仄。"
    ],
    "title": "紀夢遊甘露寺",
    "id": "34d88e80-b3f5-4ffc-9055-75a305294d73",
    "error_type": [
      "内容豆腐块->凌香稽首罷，嘹嘵□□□。"
    ]
  }
]